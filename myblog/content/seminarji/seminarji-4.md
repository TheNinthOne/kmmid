+++
title="Prva služba danes od mladih zahteva več kot le diplomo"
description="Vstop na trg dela za generacijo mladih danes predstavlja velik izziv. Medtem ko statistični uradi beležijo rekordno nizko brezposelnost, se mladi v praksi soočajo z drugo platjo zgodbe. Varne zaposlitve izginjajo, prekarno delo je pogosto, hkrati pa smo priča tehnološki revoluciji, ki kaj hitro nadomešča začetniška delovna mesta. Diploma službe ne zagotavlja več, hkrati pa nekateri delodajalci mlade označujejo za problematične, medtem ko ti le zavračajo kulturo izgorelosti. Kljub črnogledim napovedim zaradi umetne inteligence pa lahko v prihodnosti pričakujemo demografski obrat, ki bi lahko mladim v prihodnosti vrnil pogajalsko moč"
date=2026-01-14

[extra]
avtor="Lucija Kalšek, Katarina Šuster"
lokacija="Maribor"

[taxonomies]
categories = ["Zaposlovanje mladih"]
tags = ["trg dela", "generacija Z", "zaposlovanje"]
+++

![Mladi po koncu študija zaposlitev iščejo tudi po več mesecev. / vir: Shutterstock](images/4-slika1.jpeg)
*Mladi po koncu študija zaposlitev iščejo tudi po več mesecev. / vir: Shutterstock*

# Zahtevane izkušnje prvi izziv zaposlovanja
Položaj mladih na trgu dela ostaja v svetovnem merilu razočarajoč, saj so stopnje brezposelnosti med mladimi pogosto trikrat višje kot pri odraslih. Ključna ovira ostaja t. i. "vrzel v izkušnjah", ki ustvarja začaran krog – delodajalci zahtevajo prakso, ki je iskalci prve zaposlitve nimajo kje pridobiti. Prav tako izobraževalni sistem pogosto ne dohaja potreb trga, kar povzroča strukturna neskladja med pridobljenimi kompetencami in realnimi zahtevami podjetij. 

<div class="video">
<iframe title="[ Insert title here ]" title="Brezposelnost mladih v Sloveniji je nižja od povprečja EU, vendar te številke pogosto ne odražajo realnega stanja, saj ne zajemajo razširjenega dela na črno in neformalnih oblik zaposlitve, ki ostajajo statistično nevidne. / vir: Eurostat " aria-label="Line chart" id="datawrapper-chart-VpanI" src="https://datawrapper.dwcdn.net/VpanI/1/" scrolling="no" frameborder="0" style="width: 0; min-width: 100% !important; border: none;" height="345" data-external="1"></iframe><script type="text/javascript">window.addEventListener("message",function(a){if(void 0!==a.data["datawrapper-height"]){var e=document.querySelectorAll("iframe");for(var t in a.data["datawrapper-height"])for(var r,i=0;r=e[i];i++)if(r.contentWindow===a.source){var d=a.data["datawrapper-height"][t]+"px";r.style.height=d}}});</script>
</div>

# Namesto varnosti pogosta nesigurnost 

Če je redna zaposlitev nekoč pomenila simbolni vstop v odraslost, se je danes ta cilj za mlade bistveno spremenil. Globalizacija in zahteve po fleksibilnosti so drastično povečale delež začasnih in nestandardnih oblik dela, pri čemer so prav mladi prva žrtev. Podatki italijanske raziskave iz leta 2022 kažejo, da so mladi delavci v primerjavi s starejšimi kolegi bistveno pogosteje zaposleni za določen čas ali preko agencij, kar jim preprečuje dolgoročno načrtovanje, kot je nakup stanovanja ali ustvarjanje družine. Ob vsaki gospodarski krizi so oni prvi na udaru odpuščanj, saj imajo najmanjše pravno varstvo. 

<div class="video">
<iframe width="560" height="315" src="https://www.youtube.com/embed/_O48-ao5_40?si=PpO4izllBQFRNzSQ" title="
Is it still worth going to university?" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>
</div>

# Past študentske napotnice 
Slovenija izstopa s sistemom študentskega dela, ki je velikokrat dvorezen meč. Mladi ga množično koristijo za pridobivanje nujnih izkušenj in stik z delodajalci. Vse pogosteje izbirajo dela, povezana z njihovo izobrazbo oziroma študijsko smerjo z namenom grajenja kompetenc in izboljšanja zaposlitvenih možnosti po zaključku izobraževanja, vendar praksa pogosto kaže na sistemsko zlorabo. Delodajalci redna delovna mesta drobijo v urne postavke preko napotnic, s čimer se izognejo plačilu bolniških odsotnosti, dopustov in regresa. Mladi tako več let opravljajo delo z vsemi odgovornostmi redno zaposlenih, a brez socialne varnosti, kar podaljšuje njihovo finančno odvisnost. 

<div class="video">
<audio controls>
  <source src="images/4-audio.mp3" type="audio/ogg">
  <source src="images/4-audio.mp3" type="audio/mpeg">
Studentske napotnice audio
</audio>
</div>


# Ko vajenca zamenja umetna inteligenca  
Na trg dela je nedavno vstopil nov tekmec, ki ne potrebuje malice in ne zahteva povišice. Poročila opozarjajo na fenomen t. i. apokalipse dela, saj globalna podjetja drastično zmanjšujejo zaposlovanje začetnikov in raje vlagajo v orodja umetne inteligence. Štirideset procentov anketiranih direktorjev priznava, da jim umetna inteligenca že omogoča zmanjševanje števila zaposlenih, medtem ko tretjina podjetij najprej išče tehnološke rešitve, preden sploh razmislijo o zaposlitvi nove osebe. Ti podatki so posebej zaskrbljujoči za mlade, saj četrtina nadrejenih verjame, da bi začetniška delovna mesta lahko zamenjali z umetno inteligenco. Susan Taylor Martin, izvršna direktorica British Standards Institution, je dejala: “Umetna inteligenca predstavlja ogromno priložnost za podjetja po vsem svetu, vendar pa pri njihovem prizadevanju za večjo produktivnost in učinkovitost ne smemo pozabiti, da so na koncu koncev prav ljudje tisti, ki poganjajo napredek.” 

# Nove vrednote mladih na delovnem mestu 
Generacija Z se pri vstopu na trg dela pogosto sooča z obtožbami, da je manj motivirana, razvajena ali težavna, a so še par let nazaj enake obtožbe bile usmerjene na milenijce. Raziskovalci opozarjajo, da gre pri tem predvsem za napačno interpretacijo spremenjenih vrednot in pričakovanj. Mladi danes veliko bolj cenijo ravnovesje med poklicnim in zasebnim življenjem, smiselnost dela, duševno zdravje in podporno delovno okolje, kar pogosto pretehta nad zgolj višino plače. Delo tako ni več edini smisel življenja, ampak sredstvo za doseganje ciljev. Nova generacija torej dela ne zavrača, temveč postavlja zdrave meje, išče fleksibilnost in priložnosti za rast. Podjetja se tako soočajo s pritiskom, da prilagodijo svojo kulturo, delovne pogoje in sisteme nagrajevanja, če želijo pridobiti in obdržati talentirane mlade delavce. 

![Javnomnenjska anketa](images/4-javnomnenjska_anketa.jpg)
*Javnomnenjska anketa*


# Slovenija gasi požar brezposelnosti mladih
Kljub alarmantnim trendom obstajajo premiki na bolje. V Sloveniji se je število dolgotrajno brezposelnih v zadnjem obdobju zmanjšalo na 18 tisoč, kar je spodbuden podatek. Ministrstvo je napovedalo nove subvencije za trajno zaposlovanje mladih, s katerimi želi delodajalce motivirati za sklepanje pogodb za nedoločen čas. Ukrepi ciljajo predvsem na premostitev tveganja, ki ga delodajalci vidijo v zaposlovanju mladih brez izkušenj, in predstavljajo nujen korektiv trga, ki sam od sebe ne deluje v korist mladih. 

![Mladi spremljajo trg dela in razmišljajo o svoji prihodnosti. / vir: mladina.si ](images/4-slika2.jpg)
*Mladi spremljajo trg dela in razmišljajo o svoji prihodnosti. / vir: mladina.si*

Čeprav se danes zdi, da so mladi v podrejenem položaju, prihodnost prinaša nepričakovan zasuk. Zaradi hitrega staranja prebivalstva se bo bazen delovne sile v razvitih državah drastično skrčil. Mladi delavci bodo postali redka in dragocena dobrina, kar bo neizogibno dvignilo njihovo ceno in pogajalsko moč. Delodajalci bodo prisiljeni tekmovati za vsakega posameznika ne le s plačo, temveč s pogoji dela, ki bodo vključevali varnost, stabilnost in možnosti za dolgoročni karierni razvoj. 

# Viri

- [Generacija Z med delodajalci vse manj priljubljena: “Hitro užaljeni.” </em> - A.K. (2024, October 23). 24ur.com ](https://www.24ur.com/novice/tujina/generacija-gen-z-med-delodajalci-po-svetu-vse-manj-priljubljena.html )
- [<em> Število dolgotrajno brezposelnih se je zmanjšalo na 18 tisoč, včasih jih je bilo 40 tisoč in več.  </em> - C, G. (2026, January 8). rtvslo.si ](https://www.rtvslo.si/slovenija/stevilo-dolgotrajno-brezposelnih-se-je-zmanjsalo-na-18-tisoc-vcasih-jih-je-bilo-40-tisoc-in-vec/769447)
- [<em> Mladi so videli, da njihova ideja življenja ni, da izgorijo in da je služba vse.</em> - Černe, L., Zvečer, U., & M.V. (2024, October 25). 24ur.com](https://www.24ur.com/novice/slovenija/mladi-so-videli-da-njihova-ideja-zivljenja-ni-da-izgorijo-in-da-je-sluzba-vse.html?utm_source=ProAd&utm_medium=24ur&utm_content=ProAd_24ur__&utm_campaign=ProAd )
- [<em> Bo generacija Z spremenila pogoje zaposlovanja?</em> Dekleva, N., & Boršič, S. (2024, October 24). 24ur.com](https://www.24ur.com/novice/svet/bo-generacija-z-spremenila-pogoje-zaposlovanja.html?utm_source=ProAd&utm_medium=24ur&utm_content=ProAd_24ur__&utm_campaign=ProAd )
- [<em>Podcast: young people on today’s labour market. </em> - Eurostat. (2025, November 26) ](https://ec.europa.eu/eurostat/web/products-eurostat-news/w/wdn-20251126-1)
- [<em>The top 10 workforce benefits trends to watch in 2024.</em> - Guardian Life. (2024).]( https://www.guardianlife.com/top-workforce-trends-2024 )
- [<em>Mladi si z delom želijo izkušenj za nadaljnjo redno zaposlitev.</em> Jovanović, D. (2023, June 26). 24ur.com ](https://www.24ur.com/novice/slovenija/mladi-si-z-delom-zelijo-izkusenj-za-nadaljnjo-redno-zaposlitev.html?utm_source=ProAd&utm_medium=24ur&utm_content=ProAd_24ur__&utm_campaign=ProAd)
- [<em>Nove subvencije za trajno zaposlovanje mladih</em> - GOV.SI. (2025, April 14). Portal GOV.SI. ](https://www.gov.si/novice/2025-04-14-nove-subvencije-za-trajno-zaposlovanje-mladih/ )
- [<em>Gen Z faces ‘job-pocalypse’ as global firms prioritise AI over new hires, report says.</em> - Partridge, J. (2025, October 9). The Guardian.](https://www.theguardian.com/money/2025/oct/09/gen-z-face-job-pocalypse-as-global-firms-prioritise-ai-over-new-hires-report-says)
- [<em>Labor market uncertainties for youth and Young adults: an international perspective. The Annals of the American Academy of Political and Social Science, 688(1), 7–19. </em> - Yeung, W. J., & Yang, Y. (2020).](https://doi.org/10.1177/0002716220913487 )
- [<em>Undisciplined? Entitled? Lazy? Gen Z faces familiar flood of workplace criticism.  </em> - Zaza, J. (2025, November 17). The Guardian](https://www.theguardian.com/money/ng-interactive/2025/nov/17/gen-z-workplace-criticism )