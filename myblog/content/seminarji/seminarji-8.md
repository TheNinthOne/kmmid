+++
title="ALI SONCE PLAČUJE RAČUNE?"
description="Cene energije se dandanes veliko spreminjajo in okoljska ozaveščenost narašča. Vedno več posameznikov in gospodinjstev se zato obrača k alternativnim virom energije. Med njimi je sončna energija, ki je praktično neomejen vir, v zadnjih letih postala izjemno privlačna možnost. Vprašanje, ali lahko sonce dejansko plačuje naše račune za elektriko, se tako poraja mnogim, ki na eni strani vidijo priložnost za prihranek, na drugi pa začetni strošek in možnost komplikacij. "
date=2026-01-14

[extra]
avtor="Ana Vogrin, Neli Pernek"
lokacija="Maribor"

[taxonomies]
categories = ["Energetika"]
tags = ["sončne celice", "zelena energija", "prihranek"]
+++

{{ img(path="images/8-slikaa1.jpg", alt="Cover image") }}


# Kako deluje sončna elektrarna na strehi? 

Osrednji element sončne elektrarne so fotovoltaični paneli, ki so običajno nameščeni na strehi objekta. Ti paneli pretvarjajo sončno svetlobo neposredno v enosmerni električni tok. Ključen del sistema je razsmernik (inverter), ki enosmerni tok pretvori v izmenični tok, kakršnega uporabljamo v gospodinjstvu in je skladen z električnim omrežjem. Proizvedena električna energija se nato porablja v gospodinjstvu, viški pa se oddajajo v javno omrežje. Sistem deluje avtomatsko in običajno ne zahteva posebnega vzdrževanja, razen občasnega čiščenja panelov. 

{{ img(path="images/8-slikaa2.webp", alt="Delovanje sončnih celic. (vir: varcevanje-energije.si)") }}
*Delovanje sončnih celic. (vir: varcevanje-energije.si)*

# Ekonomski prihranki in dolgoročne koristi 

Eden glavnih motivov za namestitev sončne elektrarne so finančni prihranki. Z lastno proizvodnjo električne energije se lahko stroški za elektriko zmanjšajo tudi za 60 do 80 odstotkov, odvisno od velikosti sistema in porabe gospodinjstva. Začetna investicija se lahko povrne v nekaj letih, nato pa sistem praktično brezplačno proizvaja elektriko še desetletja. Cena sončne elektrarne brez subvencije znaša približno 12.000€, del stroška pa se povrne kot subvencija glede na moč elektrarne. Poleg tega se vrednost nepremičnine s sončno elektrarno običajno poveča, saj je bolj energetsko učinkovita in privlačna za potencialne kupce. Sončna energija je čista in obnovljiva, kar pomeni, da pri proizvodnji električne energije ne nastajajo emisije toplogrednih plinov ali drugi škodljivi izpusti. S tem prispevamo k zmanjšanju ogljičnega odtisa in boj proti podnebnim spremembam. 


# Izzivi in pomembni dejavniki pri načrtovanju 

Kljub številnim prednostim je treba upoštevati tudi nekatere izzive in dejavnike pri načrtovanju sončne elektrarne. Mednje spadajo začetna investicija, ki je lahko precejšnja, čeprav so na voljo različne subvencije in ugodna posojila. Pomembna je tudi primernost lokacije – streha mora biti dovolj velika, optimalno usmerjena proti jugu in nezasenčena. Upoštevati je treba tudi lokalne predpise in soglasja. V zimskih mesecih ali ob slabem vremenu je proizvodnja električne energije manjša, zato je pomembno ustrezno načrtovanje sistema in morebitna rešitev za shranjevanje energije (npr. baterije). Pri ugotavljanju primernosti in načrtovanju postavitve vam pomagajo podjetja, ki vam lahko sončne celice tudi zmontirajo. 

{{ img(path="images/8-slikaa3.jpg", alt="O lokaciji, montaži in usmerjenosti se posvetujte s strokovnjaki. (vir: Adobe Stock)") }}
*O lokaciji, montaži in usmerjenosti se posvetujte s strokovnjaki. (vir: Adobe Stock)*

# Stanje sončnih celic v Sloveniji 

Slovenija je v zadnjih letih doživela pravi razcvet fotovoltaike. Do konca leta 2024 je bilo na slovensko omrežje priključenih že več kot 64.500 sončnih elektrarn s skupno močjo približno 1.400 MW. Čeprav se je po rekordnem letu 2023 rast nekoliko umirila zaradi sprememb v shemah samooskrbe, sončna energija zdaj zagotavlja že okoli 7 % celotne proizvedene električne energije v državi. Zanimiva je primerjava na prebivalca: slovensko povprečje znaša približno 668 W nameščene moči na prebivalca, kar nas uvršča med prvih šest držav v Evropski uniji. Regionalno prednjači Savinjska regija, medtem ko Primorsko-notranjska vodi po moči na prebivalca (preko 1000 W/prebivalca).  

{{ img(path="images/8-slika4.png", alt="Viri energije v Sloveniji. (vir: SURS)") }}
*Viri energije v Sloveniji. (vir: SURS)*

# Kaj prinašajo inovacije na področju sončne energije? 

Sončna energija za gospodinjstva ni več zgolj oddaljena ideja, temveč dostopna in smiselna rešitev za mnoge. S pravilnim načrtovanjem in izvedbo lahko sončne elektrarne prinesejo znatne finančne prihranke, povečajo energetsko neodvisnost in pomembno prispevajo k varovanju okolja. V letu 2026 se fokus seli na baterijske hranilnike, ki s pomočjo aktualnih subvencij omogočajo, da shranite viške električne energije za čas dražje omrežnine, s čimer sonce še učinkoviteje "plačuje" vaše račune tudi ponoči. 
Oglejte si spodnji video, v katerem vam vodja prodaje na Tratnjeku Cveto Pernek predstavi delovanje sončnih elektrarn ter razkrije več o njihovih prednostih in načinu delovanja.


<div class="video">
<iframe width="560" height="315" src="https://www.youtube.com/embed/PKmVHVc5ybo?si=hIK4VqO3wceNLCHW" title="Intervju" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>
</div>


# Viri

- [ <em>Soncna elektrana Tratnjek</em>](https://tratnjek.si/soncna-elektrarna-tratnjek/)
- [ <em> Trajnostne resitve in soncne eletrarne</em>  ](https://gen-i.si/dom/trajnostne-resitve/soncne-elektrarne/   )
- [ <em> Katere so prednosti in pasti soncnih eletrarn </em> – 24ur. ](https://www.24ur.com/novice/slovenija/katere-so-prednosti-in-pasti-soncnih-elektrarn.html   )
- [ <em> Statisticni urad republike slovenije </em>](https://www.stat.si/StatWeb/Field/Index/5  )
