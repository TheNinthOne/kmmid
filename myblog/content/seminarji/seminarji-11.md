+++
title="Razlike v standardu in skupni izzivi Slovenije in Moldavije "
description="Kakovost bivanja je rezultat prepleta ekonomskih, socialnih in institucionalnih dejavnikov, med katerimi imajo ključno vlogo življenjski stroški, višina dohodkov, kupna moč ter dostop do javnih storitev. Primerjava med Slovenijo in Moldavijo razkriva izrazite razlike v življenjskem standardu. Slovenija se uvršča med države z višjo kakovostjo življenja v Evropski uniji, medtem ko Moldavija ostaja med državami z najnižjo kakovostjo bivanja."
date=2026-01-12

[extra]
avtor="Teja Preradović, Zala Kostric"
lokacija="Maribor"

[taxonomies]
categories = ["Kakovost bivanja"]
tags = ["življenjski standard", "Slovenija", "Moldavija"]
+++


# Slovenija med državami z višjo kakovostjo življenja v EU 

Po podatkih poročila Kakovost življenja v Sloveniji – Poročilo o razvoju 2025 se Slovenija po globalnih kazalnikih kakovosti življenja uvršča nad evropsko povprečje. To jo postavlja med varne in socialno stabilne države, v katerih so prebivalci z življenjem bolj zadovoljni kot v večini držav članic Evropske unije. Tudi podatki Eurobarometra kažejo, da se Slovenci po stopnji zadovoljstva uvrščamo zelo visoko, in sicer na sedmo mesto med državami EU. 


{{ img(path="images/11-slika1.jpeg", alt="Kakovost življenja v Sloveniji je med najvišjimi v EU (Vir: Pexels)") }}
*Kakovost življenja v Sloveniji je med najvišjimi v EU (Vir: Pexels)*

Pozitiven trend je opazen tudi na področju materialne blaginje prebivalstva, saj sta dohodkovna in plačna neenakost med najnižjimi v Evropski uniji. Razmerje med najrevnejšimi in najbogatejšimi prebivalci ostaja od leta 2016 stabilno. Revščina in socialna izključenost sicer ostajata izziv, saj je po absolutnih številkah prizadetih približno 300 tisoč ljudi, predvsem tistih z nizko delovno aktivnostjo in nižjo stopnjo izobrazbe. Po navedbah sourednika poročila Petra Wostnerja je dolgotrajni revščini izpostavljenih okoli 38 tisoč prebivalcev, kar predstavlja najnižji delež v Evropski uniji. 

# Razlike v stroških bivanja in kupni moči 

Kakovost bivanja je tesno povezana z življenjskimi stroški, dohodki in občutkom socialne varnosti. Primerjava med Slovenijo in Moldavijo razkriva precejšnje razlike, zlasti na področju kupne moči in življenjskega standarda. 

Po podatkih o življenjskih stroških je življenje v Mariboru občutno dražje kot v Kišinjevu. Stroški bivanja brez najemnine so v Mariboru višji za skoraj 44 odstotkov, skupaj z najemnino pa za slabih 28 odstotkov. Najemnine so v Mariboru v povprečju sicer nižje, kar nekoliko omili višje stroške vsakdanjega življenja. Hrana in storitve so v Sloveniji bistveno dražje, saj so cene živil višje za več kot 67 odstotkov, cene v restavracijah pa za približno 31 odstotkov. 

{{ img(path="images/11-slika2.png", alt="Ekonomski razkorak med državama vpliva tudi na izseljevanje iz Moldavije") }}
*Ekonomski razkorak med državama vpliva tudi na izseljevanje iz Moldavije*

Svojo osebno izkušnjo je z nami delila Alina Šturlac, študentka iz Moldavije, ki izpostavlja predvsem razmerje med plačami in življenjskimi stroški: <em>‘’Ko primerjam vsakdanje življenje, je razlika najbolj vidna v razmerju med plačami in stroški. V Moldaviji je za devet ali deset ur dela na dan zelo pogosta plača okoli 300 evrov na mesec, v boljšem primeru do 500 evrov, če imaš ‘’dobro’’ pozicijo. To pa pogosto težko dobiš brez poznanstev.’’ </em>

Ključna razlika se pokaže tudi pri lokalni kupni moči, ki je v Mariboru kar za 81 odstotkov višja kot v Kišinjevu. To pomeni, da si prebivalci Slovenije kljub višjim cenam lahko privoščijo več, kar je neposredno povezano z razlikami v povprečnih neto plačah med državama. Kot dodaja Šturlacova: <em>‘’Če bi imela v Sloveniji samo 300 evrov na mesec, tudi tukaj ne bi mogla normalno živeti. Razlika pa je v tem, da tukaj veliko bolj čutiš, da imaš možnosti. Več izbire v izobraževanju, bolj jasna pravila ter več priložnosti za uradno delo in razvoj.’’ </em>

<div class="video">
<iframe width="560" height="315" src="https://www.youtube.com/embed/NqAvqwRtnU8?si=4AaLg2cVpnXtVLEG" title="Intervju z Alinom" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>
</div>

# Zdravstvo kot skupen izziv obeh držav 

Kljub višji kakovosti bivanja v Sloveniji ostajajo določena področja, ki se soočajo z resnimi izzivi. Čeprav se zdravstveni kazalniki izboljšujejo, dostopnost do zdravstvenih storitev in dolgotrajna oskrba še vedno zahtevata korenite razvojne spremembe. Prebivalci poročajo o dolgih čakalnih dobah, neizpolnjenih potrebah in kroničnem pomanjkanju zdravstvenega kadra. 

{{ img(path="images/11-slika3.jpg", alt="Beg možganov v Moldaviji prizadene predvsem strokovnjake, ki iščejo boljše delovne pogoje v tujini (Vir: Pexels)") }}
*Beg možganov v Moldaviji prizadene predvsem strokovnjake, ki iščejo boljše delovne pogoje v tujini (Vir: Pexels)*

Podobne, a pogosto še izrazitejše težave so prisotne tudi v Moldaviji, kjer dostop do zdravstvenih storitev ostaja omejen: <em>‘’Dostop do storitev je še ena večjih težav, saj se veliko ljudi izseljuje, posledično pa primanjkuje specialistov, zlasti zdravnikov. Zdravstvo je sicer organizirano tako v javnem kot v zasebnem sektorju, vendar kakovost storitev in dostop do usposobljenih strokovnjakov pogosto ostajata pod vprašajem.’’</em>

# Od tradicionalnega do aktivnega očetovstva 

Razlike med Slovenijo in Moldavijo se ne kažejo le v življenjskem standardu, ampak tudi v tem, kako družbe razumejo družinsko življenje. V Moldaviji so družinske vloge še precej tradicionalne, saj so matere po rojstvu otroka doma tudi do tri leta, očetje pa večinoma skrbijo za ekonomsko plat. V Sloveniji pa je bolj običajno, da so očetje aktivneje vključeni v vsakodnevno skrb za otroke. Gre za različne poglede na družino, ki odražajo kulturne in družbene razlike med državama. 

# Viri

- [ <em>Kakovost življenja v Sloveniji je visoka, vendar ... #poročilo</em> - siol](https://siol.net/novice/slovenija/kakovost-zivljenja-v-sloveniji-je-visoka-vendar-porocilo-662455 )
- [ <em> SKako dobro je danes živeti v Sloveniji – in kaj nas čaka v prihodnje</em> - svet24. ](https://svet24.si/novice/slovenija/kakovost-zivljenja-kazalniki-eu-1862796 )
- [ <em> Diana iz Moldavije: Slovenci bi lahko bili bolj veseli</em> - siol](https://siol.net/novice/slovenija/diana-iz-moldavije-slovenci-bi-lahko-bili-bolj-veseli-486440 )
- [ <em>  Cost of Living Comparison Between Chisinau and Maribor </em> - Numbeo. ](https://www.numbeo.com/cost-of-living/compare_cities.jsp?country1=Moldova&country2=Slovenia&city1=Chisinau&city2=Maribor&tracking=getDispatchComparison )