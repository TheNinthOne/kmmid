+++
title="Prekomerna raba telefonov: Kako pametna naprava postaja breme"
description="V sodobni digitalni dobi so pametni telefoni postali nepogrešljiv del našega vsakdana. Služijo nam za komunikacijo, delo, zabavo in dostop do informacij. A njihova prekomerna raba prinaša vedno več skrbi za zdravje posameznikov, predvsem mladih in študentov. Raziskave kažejo, da lahko pretirana uporaba telefonov negativno vpliva na psihološko počutje, telesno zdravje in kakovost življenja, zato se številni strokovnjaki in skupnosti poslužujejo strategij, kot je digitalni detox, da bi ponovno vzpostavili ravnovesje."
date=2026-01-04

[extra]
avtor="Amadea Peršuh, Tamara Kurnik"
lokacija="Maribor"

[taxonomies]
categories = ["Pametni telefoni"]
tags = ["druzba", "screen time"]
+++

![Prekomerna raba telefonov](/images/9-slika1.jpg)
*Prekomerna raba telefonov*


# S telefonom do slabega duševnega zdravja in nizke samopodobe

Več raziskav je pokazalo, da je prekomerna raba pametnih telefonov povezana s številnimi težavami v duševnem zdravju. Ljudje, ki pogosto uporabljajo telefone, so bolj dovzetni za depresijo, anksioznost, impulzivno vedenje in težave s samoregulacijo čustev. Pri tem je pogosto opaziti tudi vzorce, ki spominjajo na vedenjsko odvisnost, čeprav strokovnjaki še razpravljajo, ali gre za pravi odklonski vzorec ali izrazito problematično uporabo. 

Problematična uporaba je povezana tudi z nizko samozavestjo, socialno anksioznostjo in težavami pri ustvarjanju pristnih medosebnih odnosov. Študije kažejo, da daljša izpostavljenost zaslonu in stalna potreba po preverjanju telefona lahko ustvarita občutek tesnobe ali strahu pred izgubo dostopa do naprave.


![Prekomerna raba telefona vpliva na samopodobo](/images/9-slika2.jpg)
*Prekomerna raba telefona vpliva na samopodobo*

# Posledice za telesno zdravje in vsakdanje funkcije

Prekomerna raba telefonov ne vpliva le na duševno počutje, temveč tudi na telesno zdravje. Uporabniki, ki veliko časa preživijo s telefoni, pogosto poročajo o slabši kakovosti spanja in daljšim časom za zaspat, zaradi izpostavljenosti modri svetlobi in stalnim obvestilom. 

Poleg tega lahko dolgotrajno sedenje in gledanje v zaslon pripelje do mišično-skeletnih težav, kot so bolečine v vratu in hrbtu, ter zmanjšane telesne aktivnosti, kar posledično negativno vpliva na fizično kondicijo in povečuje tveganje za debelost. Takšni vzorci uporabe lahko tudi zmanjšajo osredotočenost in motijo vsakdanje funkcije, kot sta učenje in delo.


# Prekomerna uporaba telefonov tudi med študenti

Najnovejša sociološka raziskava, objavljena v reviji Frontiers in Psychology (2025), razkriva kritičen razkorak v načinu uporabe mobilnih naprav med študenti. Ugotovitve kažejo, da prekomerna uporaba telefonov za namene zabave, predvsem na družbenih omrežjih in pri nenehnem pošiljanju sporočil, neposredno spodkopava akademsko uspešnost ter negativno vpliva na psihološko in socialno stanje študentov. Medtem ko tehnologija lahko služi kot učinkovito izobraževalno orodje, študija opozarja, da prevlada ne regulirane prostočasne uporabe vodi v slabše ocene in zmanjšano kognitivno osredotočenost, kar zahteva takojšen razmislek o digitalni disciplini v visokošolskem okolju.

Preverili smo koliko časa na telefonih preživijo študenti ene izmed Mariborskih fakultet

<div class="video">
  <video controls="" title=" telefonih preživijo študenti ene izmed Mariborskih fakultet" width="100%" poster="/images/1-video.mp4">
    <source src="/images/9-video.mp4" type="video/mp4">
  </video>
</div>

# Digitalni detox: Prekinitev začaranega kroga

Zaradi negativnih učinkov prekomerne uporabe telefonov se vse več ljudi odloča za digitalni detox, zavestno zmanjšanje časa pred zasloni in ponovna usmeritev h kakovostnemu življenju. Gre za načrtovan proces, v katerem posamezniki postavijo jasne cilje, spremljajo svojo digitalno uporabo in si ustvarijo navade, ki zmanjšujejo odvisnost od tehnologije. 

Primer takega pristopa je 30-dnevni izziv digitalnega detoxa, ki vključuje korake, kot so izklop nepotrebnih obvestil, omejitev uporabe družbenih omrežij, uvedba “ne-telefonskih” časov dneva in vnaprejšnje načrtovanje aktivnosti brez zaslona. Takšni programi spodbujajo zavedno in bolj uravnoteženo rabo tehnologije, kar lahko posledično izboljša produktivnost, kakovost spanja in medosebne odnose.

![Primer 30-dnevnega detoxa](/images/9-slika3.png)
*Primer 30-dnevnega detoxa*

# Raziskave in perspektive za prihodnost

Nove raziskave, vključno s študijami, ki preučujejo vpliv prekomerne uporabe telefonov na študente medicinske fakultete v Sudanu, potrjujejo, da je problematična raba pogosto povezana z slabšim fizičnim zdravjem, povišanim stresom in slabšo kvaliteto spanja.

Kljub temu so učinki digitalnega detoxa na dolgi rok še vedno predmet razprave. Nekatere študije kažejo pozitivne učinke na dobro počutje, druge pa opozarjajo, da lahko kratkoročno umikanje telefone povzroči povečano tesnobo in “craving” po uporabi. Zato znanstveniki poudarjajo potrebo po nadaljnjih raziskavah in razvoju intervencijskih strategij, ki bi uporabnikom pomagale doseči trajno in zdravo digitalno ravnovesje. 


# Viri

- [ <em>Digital detox challange </em>](https://www.regis.edu/news/2023/regis-life/11/digital-detox-challenge?)
- [ <em> The Impact of Excessive Smartphone Use on Social Health: A Literature Review</em>  ](https://www.rhimrj.co.in/index.php/rhimrj/article/view/243?)
- [ <em> Impact of smartphone addiction on health status, mental well-being, and sleep quality among medical students in Sudan </em> ](https://link.springer.com/article/10.1186/s12888-024-06377-9?)
- [ <em> Factors and Health Effects of Excessive Smartphone Use: The Impact of Bedtime Delay on Young Adults in Developing Countries </em>](https://link.springer.com/article/10.1007/s42413-025-00241-8?)
- [ <em> Excessive Smartphone Use Is Associated With Health Problems in Adolescents and Young Adults </em>](https://pubmed.ncbi.nlm.nih.gov/34140904/)
- [ <em> Smartphone dependence and its influence on physical and mental health </em>](https://pubmed.ncbi.nlm.nih.gov/40904566/)
- [ <em> A sociological investigation of the effect of cell phone use on students' academic, psychological, and socio-psychological performance </em>](https://www.frontiersin.org/journals/psychology/articles/10.3389/fpsyg.2025.1474340/full )