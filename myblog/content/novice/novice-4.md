+++
title="Bencinu in dizlu še ni odklenkalo, električni Kitajci na pohodu  "
description="Evropska unija se je odločila popustiti pri zahtevah Zelenega prehoda in omilila načrte o prepovedi prodaje avtomobilov z motorji na notranje izgorevanje po letu 2035. Medtem ko je v severnih državah, z Norveško na čelu, že skoraj vsak prodan avtomobil električen, se južne države soočajo z veliko počasnejšo rastjo trga. V Sloveniji je bilo lansko leto prodanih dvakrat več električnih vozil kot leto prej. Kljub postavljenim carinam na uvožena električna vozila s Kitajske, so bile njihove znamke v letu 2025 zelo uspešne."
date=2026-01-19

[extra]
avtor="Lucija Kalšek"
lokacija="Maribor"

[taxonomies]
categories = []
tags = []
+++

{{ img(path="images/4-novice1.PNG", alt="Revidiran Zeleni prehod bo dopuščal 10% neelektričnih avtomobilov.") }}
*Revidiran Zeleni prehod bo dopuščal 10% neelektričnih avtomobilov. VIR: https://www.euronews.com/my-europe/2025/09/10/the-european-green-deal-and-the-car-industry-a-fight-to-the-death*


# Evropska unija se je konec decembra odločila umiliti zahteve Zelenega dogovora.

Uredba, ki so jo leta 2021 sprejeli poslanci v Bruslju, je določila 100% zmanjšanje emisij ogljikovega dioksida za nove avtomobile in kombije prodane po letu 2035. To bi v praksi pomenilo popolno prepoved prodaje novih vozil na bencinski in dizelski pogon, a so močni pritiski članic, še posebej Italije in Nemčije, prisilile EU v revizijo. Po posodobljenem dogovoru bo le 90 % vseh novih avtomobilov in kombijev, prodanih po letu 2035, moralo biti brez izpustov CO₂, torej električnih ali z ničelnimi emisijami. Preostalih 10 % vozil bo še vedno lahko imelo motorje z notranjim izgorevanjem, če bodo ti delovali na e-goriva in druga napredna goriva. Da bi preprečili zlorabe pri tankanju, bodo morala biti takšna vozila opremljena s tehnologijo, ki prepreči zagon motorja, če se vanj natoči klasično fosilno gorivo. V proizvodnji avtomobilov bodo pa morali uporabljati bolj trajnostne materiale. Nova uredba daje prednost tudi razvoju priključnih hibridov in uvaja ugodnejši izračun za majhne, cenovno dostopne električne avtomobile, izdelane na evropskih tleh, s čimer želi Bruselj zaščititi domačo industrijo in hkrati ohraniti tehnološko raznolikost na trgu. 


{{ img(path="images/4-novice2.PNG", alt="Z Zelenim prehodom želijo obvarovati evropski trg.") }}
*Z Zelenim prehodom želijo obvarovati evropski trg. Vir: https://ev.morek.eu/between-mountains-and-famous-fjords-with-an-ev/*

# (Počasni) porast električnih vozil tudi pri nas

Medtem ko se vzhodna Evropa v letu 2025 ponaša z rekordnim številom registriranih električnih vozil, je rast na našem trgu bistveno počasnejša. Avtomobilski analitik Matthias Schmidt je ob tem poudaril: ''Električna vozila postajajo prvič doslej cenovno dostopnejša in privlačnejša za zasebne kupce. Prej so trg obvladovali predvsem korporativni uporabniki in vozniki službenih vozil.'' V Sloveniji je bilo lansko leto kupljenih malo več kot šest tisoč električnih vozil, kar je vseeno dvakrat več kot 2024. Dongfeng je letos v Sloveniji zabeležil največji dvig prodaje električnih avtomobilov, kljub visokim carinam za kitajska vozila. Električna vozila na domačih tleh predstavljajo le 1,5 % vseh registriranih avtomobilov. 


{{ img(path="images/4-novice3.PNG", alt="Kitajski Dongfeng je povečal prodajo na slovenskem trgu") }}
*Kitajski Dongfeng je povečal prodajo na slovenskem trgu. VIR: https://ev-database.org/car/3036/Dongfeng-Box-423-kWh *

Decembra je Nasa z zasedbo izvedla generalno vajo za dan izstrelitve, med katero so preizkusili vesoljske obleke ter postopke vstopanja in izstopanja iz kapsule Orion. Preizkusi so potekali v stavbi za montažo plovil v Kennedyjevem vesoljskem centru in so predstavljali enega ključnih korakov v zaključni fazi priprav na polet. 

# Carinski ukrepi za varovanje domačega trga

Kitajski proizvajalci za prodajo v Evropski uniji plačujejo do 45 odstotne carine. Te so bile uvedene po ugotovitvi Bruslja, da Peking domačim proizvajalcem zagotavlja ogromne državne subvencije, kar omogoča prodajo avtomobilov v EU po umetno nizkih cenah. Proti uvedbi carin je bilo pet članic, med njimi Nemčija, ki se je bala kitajskega maščevanja proti lastnim znamkam, in Slovenija zaradi tesne povezanosti z nemškim trgom. Kljub tem preventivnim ukrepom za zaščito evropske avtomobilske industrije so kitajske znamke beležile uspešno leto 2025. Skupna prodaja njihovih vozil v Evropi je dosegla dobrih osemsto tisoč, kar je skoraj dvakrat več kot leto prej. Med najbolj prodajanimi znamkami sta MG in BYD, skupaj s preostalimi kitajskimi proizvajalci tako zasedajo približno 6 % celotnega evropskega trga novih avtomobilov. 

{{ img(path="images/4-novice4.PNG", alt="Peking zagotavlja domačim proizvajalcem ogromne državne subvencije") }}
*Peking zagotavlja domačim proizvajalcem ogromne državne subvencije. VIR: https://www.izvoznookno.si/aktualno/avtomobilska-industrija-v-letu-2026/*

# Popolna prevlada elektrike na severu  

[Trendi nakupovanja električnih avtomobilov](https://eleport.com/ev-sales-in-europe-2025-the-first-half/) se po Evropi močno razlikujejo. Po količini prodanih vozil vodi Nemčija, takoj za njo je Velika Britanija. Na prvem mestu po tržnem deležu prodanih električnih vozil pa je Norveška, kjer ti zasedajo 96 odstotkov trga. To pomeni, da je šele vsak šestnajsti prodan avtomobil neelektričen. Takšna statistika razkriva velik razkorak med severom in jugom Evrope, saj severne države z velikimi subvencijami in razvito infrastrukturo pri prehodu na električno mobilnost močno prehitevajo preostale članice. 


{{ img(path="images/4-novice5.PNG", alt="Največ električnih avtov prodajo v Nemčiji") }}
*Največ električnih avtov prodajo v Nemčiji. VIR: https://eleport.com/ev-sales-in-europe-2025-the-first-half/*

Naslednje desetletje bo vsekakor korenito spremenilo podobo vozil na naših cestah. Čeprav Norveška dokazuje, da je prehod na električno mobilnost mogoč, pa nedavne prilagoditve Zelenega dogovora potrjujejo, da bo ta proces potekal bolj postopno, kot je bilo sprva načrtovano. Pri tem ne smemo pozabiti na ključne dejavnike v ozadju, od spreminjanja naših nakupovalnih navad do nujne širitve polnilne infrastrukture, ki bo morala podpirati vse večje število električnih vozil. 

# Viri

- [<em>Castaño, P. (2025). The European Union is turning away from the Green Transition. Jacobin.</em>](https://jacobin.com/2025/12/europe-merz-leyen-climate-rearmament)
- [<em>China EV Home. (2026). Chinese automakers’ Europe sales top 100,000 in Dec 2025 as market share nears 10%</em>](https://chinaevhome.com/2026/01/20/chinese-automakers-europe-sales-top-100000-in-dec-2025-as-market-share-nears-10)
- [<em>Eleport. (2025). EV sales in Europe 2025: The first half.</em>](https://eleport.com/ev-sales-in-europe-2025-the-first-half/)
- [<em>European Union. (2025). EU to water down landmark ban on new petrol and diesel cars. The Guardian</em>](https://www.theguardian.com/business/2025/dec/16/eu-water-down-landmark-ban-new-petrol-diesel-cars)
- [<em>Jolly, J. (2024). EU members back tariffs of up to 45% on Chinese electric cars. The Guardian.</em>](https://www.theguardian.com/business/2024/oct/04/eu-chinese-ev-tariffs-split-vote-germany-car-firms)
- [<em>Modic, J. (2025). Predlani pri nas prodal vsega 20 avtomobilov, lani že več kot tisoč. Forbes Slovenija.</em>](https://forbes.n1info.si/novice/predlani-pri-nas-prodal-vsega-20-avtomobilov-lani-ze-vec-kot-tisoc/)
- [<em>N. V. (2025). Bruselj predlaga odpravo prepovedi prodaje novih vozil z motorji z notranjim zgorevanjem. RTV Slovenija. </em>](https://www.rtvslo.si/evropska-unija/bruselj-predlaga-odpravo-prepovedi-prodaje-novih-vozil-z-motorji-z-notranjim-zgorevanjem/767461)
- [<em>O’Carroll, L. (2025). Record number of EVs registered in western Europe across last quarter. The Guardian.</em>](https://www.theguardian.com/environment/2025/aug/17/record-number-of-evs-registered-in-western-europe-across-last-quarter)
- [<em>Potič, Z. (2024). Minister Han o tem, zakaj je bila Slovenija proti carinam za kitajska e-vozila. Forbes Slovenija. </em>](https://forbes.n1info.si/posel/minister-han-o-tem-zakaj-je-bila-slovenija-proti-carinam-za-kitajska-e-vozila/)
- [<em>Rankin, J. (2024). EU to impose import tariffs on Chinese EVs as trade war looms. The Guardian.</em>](https://www.theguardian.com/business/article/2024/jun/12/eu-import-tariffs-chinese-evs-electric-vehicles-trade-war)